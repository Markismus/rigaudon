378  SCHOLIA IN HOMER. ILIAD.

σίας, ἐναντία τοῖς θάλλουσι φυτοῖς. λέγει δ̀ὲ ἴσως τὴν διὰ τῆς 
ἀπάτης ὀργήν. καὶ γίνεται ἀπὸ τοῦ ἀδιεχὴς καὶ διηχὴς, καὶ τροπῇ 
τοῦ δ εἰς ζ, καὶ ἐκθλίψει τοῦ ι, ζηχὲς καὶ ἀζηχὲς, ἤγουν ἡ μὴ 
διαχεομένη ἀλλ̓ ἐμμένουσα. 
	Ξ. 229. Ἄθως]́̓Ὄρος ἐν Θρᾴκῃ καὶ μέγα καὶ ὑψηλὸν, ἐξέχον 		5 
εἰς θάλασσαν, τὸν ἰσθμὸν ἔχων χερρονησώδη, σταδίων ιβ´. τοῦτο 
Ξέρξης ὁ Περσῶν βασιλεὺς, ἀγανακτήσας ὅτι πρὸς αὐτὸ νῆες 
αὐτῷ διεφθάρησαν, ἐποίησε θάλασσαν διακόψας. ἡ ἱστορία παρὰ 
Ἡροδότῳ. 
	Ε. 876. Ἀήσυλα ἔργα μέμηλε] Ἐκ τοῦ ἥδω ἥσω ἥσυλον 		ι0 
καὶ ἀήσυλον. δηλοῖ δὲ τὰ μὴ τέρποντα καὶ ἥδοντα, μᾶλλον δ̀ε 
λυποῦντα. 
	Λ. 155.̓ Αΐδηλον πῦρ] Τὸ οἱονεὶ ἄστατον καὶ ὡς εἰπεῖν ἀΐγη. 
λον, καὶ μὴ ἵζον καὶ μένον ἐπὶ ἑνὸς τόπου, ὅτε δηλαδ̀η ἄνεμος 
εἰλυφόων φέρει. τραπέντος τοῦ ζ εἰς δ. ἔνθα παραπηκτέον καὶ τὸ 		15 
κατὰ μὲν Ὦρον τὸν γραμματικὸν ζήτρειον προπαροξυτόνως, ὃ δηλοῖ 
φασιν δούλων δεσμωτήριον, ἤγουν μύλωνα. ἐκεῖ γὰρ ἐδεσμοῦντο 
οἱ δοῦλοι. αὐτὸ γὰρ κατά τινας παρὰ τὸ δεῖν, ὅ ἐστι δεσμεύειν, 
καὶ τὸ τρεῖν ὅ ἐστι φοβεῖσθαι συντεθ̀εν, δήτρειον ζήτρειον γέγονε, 
μεταπεσόντος τοῦ δ εἰς ζ. οὕτω δέ φασι καὶ ζεῖρα ἐξ ὁμοίας τροπῆς 	20 
ἐγένετο. συγκειμένη καὶ αὕτη παρὰ τὸ δεῖν τὸ δεσμεῖν καὶ εἴρειν. 
σημαίνει δέ φασι ζώνην καὶ χιτῶνα καὶ χλαμύδα, ἣν μέχρι καὶ 
ἐς ἄρτι παραφθείροντες οἱ Λυκιακοὶ, ἡγμίζαρον λέγουσιν. 
	O. 709,̓ Aϊκὰς τόξων] Τὰς βολὰς, τὰς ὀρμὰς, ἀπὸ τοῦ 
ἀΐσσω. 
	O. 402. Aἰνείας δὲ πρῶτος ἀκόντισεν Ἰδομενῆος] Εἰ αὐτο- 
σχεδ̀ον ὥρμησαν, πῶς ἀκοντίζει; ὑποκεχωρήκει γὰρ Ἰδομενεὺς ὡς 
πόρρωθεν ἀγωνιούμενος. 
	Ζ. 243. Αἴθουσαι] Αἱ πρὸς ἥλιον τετραμμέναι στοαὶ, παρὰ 
τὸ αἴθεσθαι. 
	Δ. 20. Αἵ δ´ ὑπέμυξαν g]̓ Ἐν μεμυκόσι τοῖς χείλεσιν ἀπε- 
στέναξαν, ὃ πάσχουσιν οἱ ὀργιζόμενοι, καὶ μηδ̀εν ποιεῖν δυνάμενοι. 
ἠθικῶς δ̀ε καὶ τὸ γυναικεῖον σχήμα πρὸ τῶν λόγων ἐμφαίνει, 
			
			g Εdd. ἐπέμυξαν. 

