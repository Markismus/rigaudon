ΑΛΕΞΑΧΔPΟΣ. 
359 
πολὺν χρόνον,ἕως ἐξ Ἄμμωνος ἦλ̓͂θε μαντεία τιμᾶν 
Ἡφαιστίωνα καὶ θύειν ὡς ἥρωι. παρακελεύουσα. Τοῦ δὲ 
πένθους παρηγορίᾳ τῷ πολέμῳ χρώμενος, ὥσπερ ἐπὶ 
θήραν καὶ κυνηγέσιον ἀνθρώπων ἐξῆλθε καὶ τὸ Κοσ- 
σαίων ἔθνος κατεστρέφετο,πάντας ἡβηδὸν ἀποσφάττων, 5 
705 Τοῦτο δὲ Ἡφαιστίωνος ἐναγισμὸς ἐκαλεῖτο. Τύμβον δὲ 
καὶ ταφὴν αὐτοῦ καὶ τὸν περὶ ταῦτα κόσμον ἀπὸ μυρίων 
ταλάντων ἐπιτελέσαι διανοούμενος, ὑπερβαλέσθαι δὲ 
τῷ φιλοτέχνῳ καὶ περιττῷ τῆς κατασκευῆς τὴν δαπάνην, 
ἐπόθησε μάλιστα τῶν τεχνιτῶν Στασικράτην, μεγαλουρ- 10 
γίαν τινὰ καὶ τόλμαν καὶ κόμπον ἐν ταῖς καινοτομίαις 
ἐπαγγελλόμενον. Οὑτος γὰρ αὐτῷ πρότερον ἐντυχὼν 
ἔφη τῶν ὀρῶν μάλιστα τὸν Θρᾴκιον Ἄθων διατύπωσιν 
ἀνδρείκελον δέχεσθαι καὶ διαμόρφωσιν. ἄν οΰν κελευῃ 
μονιμώτατον ἀγαλμάτων αὐτῷ καὶ περιφανέστατον ἐξ- 15 
εργάσεσθαι τὸν Ἄθων, τῇ μὲν ἀριστερᾷ χειρὶ περι- 
λαμβάνοντα μυρίανδρον πόλιν οἰκουμένην, τῇ δὲ δεξιᾷ 
σπένδοντα ποταμοῦ ῥεῦμα δαψιλὲς είς τὴν θάλασσαν 
ἀπορρέοντος· Ταῦτα μὲν οὖν παρῃτήσατο, πολλῷ δὲ 
ἀτοπώτερα καὶ δαπανηρότερα τούτων σοφιζόμενος τότε 20 
καὶ συμμηχανώμενος τοῖς τεχνίταις διέτριβεν. 
 	LXXΙII. Εἰς δὲ Bαβυλῶνα προάγοντος αὐτοῦ Νέαρ- 
χος (ἀφίκετο γὰρ αὖθις εἰσπλεύσας εἰς τὸν Εὐφράτην 
διὰ τῆς μεγάλ́ης θαλάσσης) ἔφη τινὰς ἐντυχεῖν αὐτῷ 
Χαλδαίους παραινοῦντας ἀπέχεσθαι Bαβυλῶνος τὸν 25 
Ἀλέξ́ανδρον.̔ Ο δὲ οὐκ ἐφρόντισεν, ἀλλ̓  ἐπορεύετο. 
καὶ πρὸς τοῖς τείχεσι γενόμενος ὀρᾷ κόρακας πολλοὺς 
διαφερομένους καὶ τύπτοντας ἀλλήλους, ὧν ἔνιοι κα- 
τέπεσον παπρ´ αὐτόν. Ἔπειτα μηνύσεως γενομένης κατὰ 
Ἀπολλοδώρου τοῦ στρατηγοῦ τῆς Bαβυλῶνος, ὡς εἴη 30 
περὶ αὐτοῦ τεθυμένος, ἐκάλει Πυθαγόραν τὸν μάντιν. 
Οὐκ ἀρνουμένου δὲ τὴν πρᾶξιν ἠρώτησε τῶν ἰερῶν τὸν 
